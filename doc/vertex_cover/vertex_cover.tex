\chapter{Problem pokrycia wierzchołkowego}
%\markboth{Pokrycie wierzchołkowe}{Pokrycie wierzchołkowe}
%\addcontentsline{toc}{chapter}{Pokrycie wierzchołkowe}

\section{Wstęp}
	
Tematem rozdziału będzie przedstawienie problemu minimalnego pokrycia wierzchołkowego. Nieformalnie pokryciem wierzchołkowym nazywa się zbiór wierzchołków, w którym każda krawędź z grafu ma co najmniej jeden koniec. Samo określenie problemu wydaje się być niezwykle proste, jednak rozwiązanie tego problemu jest NP-zupełne. Formalnie problem można zdefiniować następująco.

\section{Przedstawienie problemu}

Problem minimalnego pokrycia wierzchołkowego (VERTEX-COVER) polega na znalezieniu w grafie nieskierowanym $G=(V,E)$ takiego podzbioru  $V' \subseteq V$, że dla każdej krawędzi $\{v,w\} \in E: v \in V' \lor w \in V'$.

\begin{twr}
VERTEX-COVER $\in$ NP-zupełnych.
\end{twr}

\section{Dowód przez redukcje}

\begin{proof}

W pierwszej kolejności należy pokazać, że VERTEX-COVER $\in$ NP. Wejściem dla świadectwa jest graf $G=(V,E)$ oraz podzbiór wierzchołków $V’ \subseteq V$. Zadanie polega na sprawdzeniu, czy każda krawędź ma co najmniej jeden koniec w zbiorze $V’$. Jeśli tak jest, to jest to poprawne pokrycie wierzchołkowe. Nie trudno zauważyć, że czas potrzebny na to jest liniowy względem liczby krawędzi. Natomiast jeśli graf jest stosunkowo gęsty, to złożoność jest kwadratowa względem liczby wierzchołków. Tak czy inaczej jest wielomianowa w ujęciu rozmiaru danych, a co za tym idzie VERTEX-COVER $\in$ NP.

Teraz należy pokazać, że VERTEX-COVER $\in$ NP-trudnych. W tym celu trzeba skorzystać z redukcji VERTEX-COVER do CLIQUE. Dopełniając graf posiadający klikę otrzymuje się graf, którego pokryciem wierzchołkowym jest wszystko poza kliką. Dopełnienie grafu należy rozumieć jako odwrócenie wszystkich krawędzi. Precyzując, wszystkie krawędzie, które należały do grafu $G$ nie należą do grafu dopełnionego $\bar{G}$, a te krawędzie, które nie istniały w grafie $G$ istnieje w dopełnionym grafie $\bar{G}$. W dalsze rozważania wykorzystują fakt, że suma krawędzi z grafu $G$ i jego dopełnienia $\bar{G}$ daje graf pełny. Jak również to, że dopełnienie grafu dopełnionego daje graf pierwotny. Wszystko to razem oznacza, że problem maksymalnej kliki jest dualny z problemu minimalnego pokrycia wierzchołkowego. Zatem redukcja opierać się będzie na tezie: graf $G$ zawiera klikę na wierzchołkach $V'$ wtedy i tylko wtedy ,gdy $V-V'$ jest pokryciem wierzchołkowym dopełnionego grafu $\bar{G}$. W celu udowodnienia tej tezy zostanie to rozbite na dwie implikacje.

W pierwszej kolejności zostanie pokazane, że jeśli graf $G$ zawiera klikę na wierzchołkach $V’$, to $V-V’$ jest pokryciem wierzchołkowym dopełnionego grafu $\bar{G}$. Dla wierzchołków $ u,v \in V$, pomiędzy którymi nie istnieje krawędź w $G$ zachodzi, że co najmniej jeden z nich nie należy do kliki, czyli należy do zbioru $V-V’$. Jako, że w grafie dopełnionym $\bar{G}$ pomiędzy wierzchołkami $v$ i $u$ istnieje krawędź to zbiór $V-V’$ pokryje ją. Jako, że krawędź została wybrana w sposób dowolny to rozumowanie jest poprawne dla każdej krawędzi z $\bar{G}$, co kończy dowodzenie pierwszej implikacji.

Teraz pozostało pokazać, że: jeśli $V-V’$ jest pokryciem wierzchołkowym dopełnionego grafu $\bar{G}$ to graf $G$ zawiera klikę na $V’$ wierzchołkach. Należy zwrócić uwagę na to, że zbiór $V’$ zawiera wszystkie te wierzchołki, które nie należą do pokrycia wierzchołkowego, zatem w grafie dopełnionym $\bar{G}$ między nimi nie występuje żadna krawędź. Zachodzi tak, ponieważ jeśli którąś parę łączyłaby krawędź to co najmniej jeden z tych wierzchołków musiałby należeć  do pokrycia wierzchołkowego. Skoro w grafie dopełnionym $\bar{G}$ między zbiorem tych wierzchołków nie występuje krawędź to w grafie $G$ między wszystkimi tymi wierzchołkami będą występowały krawędzie, co z kolei oznacza, że na zbiorze $V’$ mamy klikę. To stwierdzenie kończy drugą implikację, ostatecznie wykazując prawdziwość tezy postawionej wcześniej.

Ostatnim krokiem jest określenie złożoności sprowadzenia VERTEX-COVER do CLIQUE. Przy takim postępowaniu należy wpierw stworzyć graf pełny na identycznej liczbie wierzchołków, by później iterując po każdej krawędzi pozostawiać jedynie te krawędzie, które nie należały do pierwotnego grafu. Na koniec klika będzie znajdowała się na tych wierzchołkach, które nie należały do pokrycia wierzchołkowego. Jak widać algorytm ten jest złożoności kwadratowej ze względu na ilość wierzchołków, czyli wielomianowa, co kończy cały dowód wykazując że VERTEX-COVER $\in$ NP-zupełny.
\end{proof}

\section{Algorytm aproksymacyjny}

\subsection{Algorytm VERTEX-COVER-DEGREES-APPROX}

	Można odnieść wrażenie, że metoda zachłanna będzie przynosiła wyniki bardzo zbliżone do optymalnego, zatem można spróbować w ten oto sposób podejść do problemu. Możemy wyróżnić dwa sposoby podejścia zachłannego. Pierwszy to taki, który pokrywałby wierzchołki o najwyższym stopniu, idąc za myślą, że taki wierzchołek pokryje najwięcej krawędzi. Zatem naturalnie powinien wchodzić w skład pokrycia wierzchołkowego. Drugie podejście zachłanne to takie, w którym można przyjrzeć się końcowi (brzegom) grafu, czyli takim nie izolowanym wierzchołkom, które mają możliwie najmniejszy stopień wierzchołka. Tutaj naturalną jest myśl, że jeśli należy pokryć te incydentne krawędzie, to należałoby do pokrycia wybrać wierzchołek z drugiego końca krawędzi. Obie metody w swojej idei wykorzystują najlepsze rozwiązanie lokalne co wydaje się prowadzić do dobrego przybliżenia problemu globalnego. Niniejszy fragment pracy magisterskiej skupia się na drugim podejściu dlatego, że to pierwsze jest popularnie rozważane w literaturze.
	Oto algorytm realizujący to podejście:

\input{vertex_cover/vertex-cover-degrees-approx_algorithm.tex}

	Rysunek ~\ref{vertex-cover-degrees-approx_example} przedstawia kolejne kroki wykonywania algorytmu VERTEX-COVER-DEGREES-APPROX. W pierwszym kroku wierzchołek o najmniejszym stopniu to 1 a jedyny incydentny z nim wierzchołek, który wchodzi do pokrycia to 2. W drugim kroku wierzchołek o najmniejszym stopniu to 7 z nim incydentne są 5 i 6. Oba są tego samego stopnia, zatem do pokrycia wejdzie dowolny z nich w tym przypadku 5. Dalej sytuacja jest klarowna i za pośrednictwem 7 do pokrycia wchodzi 6. Ostatni przebieg to pojedyncza krawędź w rezultacie do pokrycia wchodzi dowolnie wybrany 3. Reasumując pokrycie wierzchołkowe dla tego grafu wynosi 4 (wierzchołki: 2,3,5,6) i jest to optymalne rozwiązanie dla tego grafu.
	
\input{vertex_cover/vertex-cover-degrees-approx_example.tex}	

	Zastanowić się należy teraz nad konstrukcją grafu, który będzie wpuklał tezę, że pokrywanie wierzchołków wyższego stopnia daje gorsze rozwiązanie. Bardzo dobrym przykładem jest graf, który nazwać można płatkiem śniegu(snowflake). Taki graf składa się z rdzenia i wielu ramion. Poniżej mieści się schemat takiego grafu, którego rdzeniem jest graf $K_{4}$ i składa się z 4 ramion. Możemy zauważyć, że liczba ramion dla takiego rdzenia może zbiegać do nieskończoności, natomiast liczba wierzchołków incydentnych do rdzenia nie może być większa niż najniższy stopień wierzchołków, do których przylegają. Wraz ze wzrostem rdzenia grafu można do niego przyłączyć większe ramiona.

\input{vertex_cover/vertex-cover-degrees-approx_gadget.tex}	
	
	Wierzchołki oznaczone kolorem czarnym zostały nominowane do pokrycia wierzchołkowego grafu plus dodatkowo 3 wierzchołki z $K_{4}$ (nie można mniej dla grafu pełnego). Natomiast można łatwo zauważyć, że jeśli do pokrycia zaliczymy białe wierzchołki plus dodatkowo klikę, to również pokryje to graf przy znacznie mniejszej liczbie wierzchołków.
	Teraz oszacować można współczynnik aproksymacji dla tej rodziny grafów gdzie \textit{k} będzie rozmiarem rdzenia a $m$ liczbą  ramion. Łatwo zauważyć, że przypadek pesymistyczny to taki, gdzie liczbę i rozmiar ramion będziemy maksymalizowali, natomiast rozmiar rdzenia będziemy minimalizowali. Aby własność doboru nieodpowiednich wierzchołków była zachowana to liczba wierzchołków połączonych z rdzeniem musi być nie większa od rozmiaru rdzenia.  Minimalny graf o jak największej liczbie krawędzi to graf pełny.
	 W skład pokrycia optymalnego będzie wchodził zawsze cały rdzeń grafu, czyli $k$ wierzchołków a dodatkowo $m$ wierzchołków z każdego ramienia po tym wierzchołku, który nie jest połączony z rdzeniem. W przypadku rozwiązania proponowanego przez algorytm jest $k-1$ wierzchołków z rdzenia oraz $m*k$ wierzchołków ze wszsytkich ramion. Rezultat jest następujący: $\frac{C}{C^{*}} = \frac{k-1 + m*k}{k+m} \le m*k$. Zatem zależność jest liniowa, co świadczy o słabym współczynniku aproksymacji.

\subsection{Algorytm VERTEX-COVER-EDGES-APPROX}

	 Można też inaczej podejść do problemu. Proponowane rozwiązanie to wybranie losowej krawędzi, dodanie dwócj jej końców do pokrycia wierzchołkowego, po czym usunąć wszystkie incydentne z nimi krawędzie. Oto algorytm realizujący to podejście:

\input{vertex_cover/vertex-cover-edges-approx_algorithm.tex}

	Teraz wykonać można ten sam algorytm dla poprzedniego grafu. W pierwszym kroku w dowolny sposób wybrać należy krawędź \{1,2\}, dodać te wierzchołki do pokrycia i usunąć wszystkie incydentne krawędzie. W drugim kroku analogicznie została wybrana dowolna krawędź \{5,7\}, wierzchołki dodane do pokrycia, a następnie usunięte wszystkie incydentne krawędzie. Całe rozumowanie jest powtarzane, aż w rezulatcie do pokrycia wierzchołkowego zostały przypisane wierzchołki: 1,2,3,4,5,7.

\input{vertex_cover/vertex-cover-edges-approx_example.tex}

Porównując te dwa podejścia można odnieść wrażenie, że ostatni algorytm nie jest godny uwagi, lecz można spróbować określić współczynnik aproksymacji dla algorytmu VERTEX-COVER-EDGES-APPROX.

\begin{twr}
VERTEX-COVER-DEGREES-APPROX jest 2 aproksymowalne [do po polsku]
\end{twr}

\begin{proof}
W pierwszej kolejności pokazać mozna, że zbiór z wyjścia algorytmu VERTEX-COVER-EDGES-APPROX jest rzeczywiście pokryciem wierzchołkowym. Pętla z 4. linii wykonuje się do momentu, aż wszystkie krawędzie nie zostaną pokryte. Wewnątrz w linii 5. do pokrycia dodaje się oba końce losowo wybranej krawędzi, następnie usuwając te krawędzie, które pokryte są przez dodane wierzchołki. W rezultacie zostają jedynie usunięte te krawędzie które są pokryte, a do zbioru wyjściowego wchodzą te wierzchołki, przy których krawędź jeszcze nie została pokryta. W tym procesie otrzymany zbiór wierzchołków jest prawidłowym pokryciem wierzchołkowym dla zadanego grafu.

Co do jakości tego rozwiązania wygląda to następująco. Algorytm VERTEX-COVER-EDGES-APPROX w linii 5. dodaje dwa wierzchołki z jednej krawędzi do pokrycia wierzchołkowego. W linii 7. zostają usunięte wszystkie incydentne krawędzie w rezultacie. Tak postępując można zaobserwować, że żadne losowo wybrane krawędzie nie mają wspólnego wierzchołka. Zatem zbiór zawiera tyle wierzchołków, ile wynosi podwojona liczba losowych krawędzi. Warto zauważyć, że pokrycie optymalne musi analogicznie pokryć wszystkie krawędzie, w tym również te, które zostały wybrane losowo. W rezultacie pokrycie generowane przez algorytm VERTEX-COVER-EDGES-APPROX jest nie więcej niż dwukrotnie większe od optymalnego.
\end{proof}

Choć algorytm VERTEX-COVER-EDGES-APPROX posiada znacząco niższy współczynnik aproksymacji od algorytmu VERTEX-COVER-DEGREES-APPROX to widać, że swoją przewagę zawdzięcza jedynie szczególnym przypadkom. Wnioskując algorytm VERTEX-COVER-EDGES-APPROX będzie zwracał gorsze rozwiązanie od algorytmu VERTEX-COVER-DEGREES-APPROX w średnim przypadku.